xxxvi PRAEFATlo

De facilitate non est, quod plura dicam, ut quae non in
singulis locis, sed in tenore totius carminis cernatur. Ma-
culas potius nonnullas commemorabo, quas impetus ille
ingenii, cui facilitas debetur, fudit, nec postea abstersit
poetae cura. In iis tautologiae et loquacitatis ineptae vitium
primum obtinet locum, atque in singulis prope libris offen-
dit. In libro i. 89-93, ad taedium usque nobis, inculcat,
aurea aetate nondum leges fuisse, nec judicia. Temere,
2205-7, verba cumulavit de silentio J ovis auctoritate facto.

Cui non molesta sunt illa, ver. 291 sqq?

Jamque mare et tellus nullum discrimen habebant:
Omnia pontus erant3 deerant quoque litora ponto:

quibus mox, ver. 3111, de Phocide subjicitur,

Terra ferax, dum terra fuit,· sed tempore in illo
Pars maris et latus subitarum campus aquarum.

et rursus paulo post,

Nam caetera texerat aequor.

ln saxorum Deucalionis et Pyrrhae manibus jactorum mu-
tatione describenda‚ vers. 400-406‚ diu in eumdem orbem
circumagitur.——ii. 161 sqq. ter dicit, levem fuisse Solis
currum, et, quasi hoc nondum satis fuisset, 165 idem bis
repetit.—iii. 87-89, quater causam exprimit, quare leve
fuerit serpentis vulnus,

Quia se retrahebat ab ictu ‚-
Laesaque colla dabat retro, plagamque sedere
cedendo arcebat, nec longius ire sinebat.

Ver. 418 sqq. in Narcissi fabula intolerabili loquacitate
ad eamdem saepius notionem revolvitur, et quae ipse sic
dixerat, eadem paulo post Narcissum repetentem fingit.—
vi. 192 sqq. Niobe quinque formulis urget hoc, se libero-
rum numero Latonae praestare.—vii. 179 sqq. Lunae eor-

