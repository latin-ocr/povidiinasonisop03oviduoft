DE OPERE METAMORPHOSEON. xxv

Athenas redeunti Achelous fluvius objicitur. Saltu facto
V. 5723 sed vix alibi transitur. Verum omnis haec con-
nexio fabularum clarius elucescit e serie, quam huic com-
mentationi subjecimus: et operae pretium est in perle-
gendo opere ipso ad eam attendere. ,

Hinc videamus, qua arte mythos sic nexos poeta dis-
posuerit atque exornaverit. Plerisque, qui narrantes in-
ducuntur, tribuuntur quae personis eorum conveniunt.
Scelestae Pierides canunt quae Deos dedecent, impia
Arachne eorumdem flagitia texit3 Minyeides, puellae pe-
tulantes, amoribus enarrandis indulgent3 Orpheus, Thra-
cibus puerorum amorem commendaturus, de pueris canit
a Diis dilectis, Varietatis causa nonnulli sua fata ipsi
narrant, ut Arethusa et Achelous, quamquam hic minus
commode, quum, quod ei pudori erat, ter victus esset ab
Hercule nondum Deo. Cornix adeo corvo una volanti,
quae aves quaedam passae erant, notum facit. Est etiam,
ubi Themis mutationes futuras i‘aticinatur. Nonnullos
mythos paucis poeta transmittit, ut Bacchi nutrices vetu-
las, quibus juventus a Medea redditur, et, quod mireris,
celebratissimam adeo Gigantomachiam. Quosdam, quippe
parum memorabiles, verbo tantum tangit. Sic una ex
Minyeidibus, dubitans, quid e multis potissimum referat,
et altera, praeteritione rhetorica utens, plurium argu—
menta brevissime recensent3 nec aliter se habent, quae
Arachne texit, et quae Minerva cum ea certans in extre-
mis vestis partibus ponit. Medea sublimis fugiens ex
aere despicit loca multa transformationibus nota, quae
non narrantur, sed tantum attinguntur. Verum in longe
plurimis ingenii copias Ovidius effudit, et quantum rebus
flumine orationis exornandis valeret ostendit, ea quidem

von. 111. d

