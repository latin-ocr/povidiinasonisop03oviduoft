xxvi PRAEFATIO

varietate, ut nunc historici, nunc dramatici partes ageret;
qua ipsa re plurimum gratiae carmini conciliatur.

Primo ingenium lectori in transformationibus ipsis de-
scribendis approbat3 in quas enim novi corporis partes
singula formae prioris membra transierint, suavissime enar-
rat, atque ita multorum animantium, multarum item arbo-
rum aliarumque rerum naturam mirifice pingit. Cycno in
avem sui nominis transeunti, ii. 373:

Vox est tenuata viro, canaeque capillos
Dissimulant plumae, collumque a pectore longum
Porrigitur, digitosque ligat junctura rubentes:

. Penna latus vestit 3 tenet os sine acumine rostrum.

Ubi Io, concedente Junone‚ priorem formam recipit a
Jove, i. 739:

Fugiunt e corpore setae,
Cornua decrescunt, fit luminis arctior orbis,
Contrahitur rictus, redeunt humerique manusque,-
Ungulaque in quinos dilapsa absumitur ungues.
De bove nil superest, formae nisi candor, in illa,-
Officioque pedum Nymphe contenta duorum
Erigitur, metuitque loqui, ne more juvencae
Mugiat, et timide verba intermissa retentat.

Lyciacos agrestes Latona ranas esse, vi. 370, jubet. Itaque

Juvat isse sub undas
Et modo tota cava submergere membra palude,
N unc proferre caput, summo modo gurgite nare,
Saepe super ripam stagni considere, saepe
In gelidos resilire lacus
Vox quoque jam rauca est, inflataque colla tumescunt,
Ipsaque dilatant patulos convicia rictus.
Terga caput tangunt 3 colla intercepta videntur,-
Spina viret ,· venter, pars maxima corporis, albet ,-
Limosoque novae saliunt in gurgite ranae.

 

Ocyrrlzoe, vaticinandi perita, primum praesentit, ii. 561,
fata sua:

