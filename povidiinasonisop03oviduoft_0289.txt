METAMORPHOSEON LIB. IV. 279

“ Invide,'' dicebant, “ paries, quid amantibus ob-
stas ἲ

Quantum erat, ut sineres nos toto corpore jungi?

Aut hoc si nimium, vel ad oscula danda pateres!

Nec sumus ingrati: tibi nos debere fatemur, 76

Quod datus est verbis ad amicas transitus aures.”

Talia diversa nequicquam sede loquuti,

Sub noctem dixere, Vale ; partique dedere

Oscula quisque suae, non pervenientia contra. 80

Postera nocturnos Aurora removerat ignes,

Solque pruinosas radiis siccaverat herbas ;

Ad solitum coiere locum: tum murmure parvo

Multa prius questi, statuunt, »ut nocte silenti

Fallere custodes, foribusque excedere tentent; 85

Quumque domo exierint urbis quoque claustra re-
linquant :

Neve sit errandum lato spatiantibus arvo,

Conveniant ad busta Nini, lateantque sub umbra

Arboris: arbor ibi, niveis uberrima pomis,

Ardua morus, erat, gelido contermina fonti. 90

78. Sedes] Locus, ubi stabant.
Diversa, opposita. Nequicquam per-
tinet ad votum illud, ut latius paries
pateret. Pars, nempe parietis.

81. Postera nocturnos Aurora, etc.]
Sic libro vii. 100. Postera depulerat
stellas Aurora micantes. Hic ele-
gantior nocturnos ignes, nam stellae
sunt coeli faces. Custodes, janito-
res.

86. Urbis claustra ex uno Bono·
niensi dedit Burmannus pro tecta.
Etiamsi nostri Regii habeant tecta,
consentimus tamen Burmanno; nam
tecta de domibus, non de urbibus quae
clausae non tectae sunt. Quod ad
septa, rarius est; at Lucretius: na-

turae portarum claustra et vitae clau-
stra5 Juvenalis Satyr. viii. &zadram
portarum claustra3 Statim, Thebai-
dos Χ. 644. Thebarum claustra. In-
fra viii. 70. portarum claustra. Βιι-
stum, sepulcrum, monumentum sepul-
crale, τύμβος. Sic bustum Sardana-
pali, Catulli, aliorum apud Cic. Pro-
prie bustum locus, in quo cadaver
combustum et sepultum ; vide Kirchm.
de Funeribus Roman. lib. III. cap. i.
init. Miror tamen a Nostro busta hic
commemorata, quum Romae mere-
trices fere ad busta commorarentur,
unde bustum-ize τηατ-ἤιε.

90. Fons hic memoratur propter
versum 93.

