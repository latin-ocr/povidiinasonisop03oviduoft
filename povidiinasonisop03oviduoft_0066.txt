lvi SERIES

tus, Procrin uxorem in adulterium pellexerit‚ ab eaque ex
fuga reversa canem et jaculum acceperit, quorum ille cum
vulpe Thebana in saxum conversus sit, hoc autem a se
imprudente missum uxorem interfecerit.

Lib. VIII. Minoi interim Megaram obsidenti Scylla,
amore ejus capta, patriam cum crine Nisi patris purpureo
prodit3 sed spreta ab illo quum abeuntis navi inhaereret, in
cirin avem, pater autem in halioeeton mutantur. Reversus
Minos in Cretam Minotaurmn, opprobrium generis sui,
labyrintho Daedali arte posito, includit, et Atticis pueris
pascit, e quibus Theseus monstrum interficit, atque Ariad-
nen, cujus ope ex labyrintho se expediverat, secum e pa·
tria ductam in Dia insula relinquit, ubi eam Bacchus assu—
mit, ejusque eoronam inter sidera collocat. Dceclalus vero
quum ex insula illa aufugere non posset, alis inventis evo-
lavit, sed Icarus post patrem volans submersus est. Ejus
exsequias celebrantem vidit patrem, gaudiumque testata
est perdix, e Perdice aut Talo, ingenioso multarum rerum
inventore, quem Daedalus invidia motus ex arce Minervae
praecipitem miserat, transformata. Theseus interea, quum
celeberrimus jam esset, ad aprum Calydonium tollendum
vocatus est, quem Atalanta prima vulneravit. IVIeleager
autem interfecit, cujus mortem acceleravit Althaea mater,
combusto stipite fatali. Theseus ex ista venatione rediens
ad Acheloum devertitur et Echinades insulas conspicit, in
quas Naiades erant conversae. Quod ita fieri potuisse,
negante Pirithoo, Lelex primum Baueidis et Philemonis
probat exemplo, qui in arbores fuerint commutati, sicut
(lomus eorum in templum, ac pagus ipse in stagnum. Ache-
lous deinde Protei et Mestroe, Erisichfflona, patrem fame
furentem, alentis naturam transforment addit.

Lib. IX. Tum suas formas refert, quas quondam muta-

