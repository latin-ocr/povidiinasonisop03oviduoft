METAMORPHOSEON LIB. Ι. 93

Emittitque Notum: madidis Notus evolat alis,
Terribilem picea tectus caligine vultum : 265
Barba gravis nimbis3 canis fluit unda capillis3
Fronte sedent nebulae3 rorant pennaeque, sinus-
thue manu lata pendentia nubila pressit, [que :
Fit fragor3 hinc densi funduntur ab aethere nimbi.
Nuntia J unonis varios induta colores, 270
Concipit Iris aquas, alimentaque nubibus adfert.

Sternuntur segeteS, et deplorata coloni

Vota jacent, longique labor perit irritus anni.

N ec coelo contenta suo J ovis ira: sed illum
Caeruleus frater juvat auxiliaribus undis. 275

264. Notum] Notus est Deus, cu-
jus faciem truculentam exhibebant
pictores: vid. Spencius Polym. Dial.
xiii. atque etiam h. l. satis terribilis
apparet. Hunc emittit, quia pluviam
concitat, unde humidus et pluvius dr.
Itaque et in hac descriptione allegori-
ca, eaque excellentissima, omnes ejus
partes madidae et caliginosae. In ea-
dem observa etiam gravem verborum
sonum: gravis, gravata, referta, ut
ver. 443. Sedent, apparent: ii. 774.
sedet in ore pallor. Rorant poetis ea,
unde aqua, etiam copiosa, defluit:
ver. 339. Sinus, pectus.

268. Pressit aquarum descenden-
tium copiam indicat. Pressit. Veluti
spongiam ebriam: lata, quia Deus3
Diis enim magna membra tribuuntur:
pendentia e rei natura. virgil. Georg.
i. 214 ; nubila pendent.

271. Iris] Ea tempore pluvio cor-
nibus suis aquas haurire credebatur:
vid. Cerda ad Virg. Georg. i. 380.
Concipit exquisitius quarn, colligit.
Non bene autem hoc Iridis auxilium
est insertum: quum enim terra aquis
obruenda esset, non debebat Iris inde
aquas haurire.

272. Sternuntur segetes, etc.] Cf.
VOL. III.

Homer. Il. E. 923 Virg. d. l.
325. et AEn. ii. 496. 305. Singula
verba delecta sunt ad misericordiam
commovendam. Sata vocantur vota
coloni, quae nunc jacent deplorata,
quibus succurri nullo remedio potest.
Per longum annum multos labores
exhauserunt coloni; sed, postquam
diu exspectarunt largam messem,
omnis ille labor irritus perit.- labor
anni est etiam Virg. Georg. ii. 514.
ubi Heyn. intelligit proventum ex
labore annuo. Etiam Plin. Pan. 81.
agrestium labor eo sensu, aut certe
ipsi agri agricolarum labore culti.
Sed h. l. ne idem ter dicatur, rectius
de labore per annum exhausto capies.
Alias labores boum aut mortalium in
similibus descriptionibus commemo-
rantur. Annus pro consilio poetae
mox dicitur brevis, mox longus, ut h.l ;
aut magnus, AEn. iii. 284.

274. Sum] Quod ei contigit in no-
tissima illa mundi divisione. Eo con-
tentus fuit secundum Apollod. I. vii.
2. Pluvii, ὑετίου, ὀμβρίου, Jovz's spe-
cies etiam in nummis occurrit: vide
Spanhem. ad Aristoph. Nub. v. 370.

275. Frater coeruleus, Neptunus.

Omnia enim, quae in mari sunt, poetis
F

