396 Ρ. OVIDII NASONIS

Pars ibi de septem genitis Amphione fortes 221
Conscendunt in equos, Tyrioque rubentia fuco
Terga premunt; auroque graves moderantur ha-
benas.
E quibus Ismenos, qui matri sarcina quondam
Prima suae fuerat, dum certum flectit in orbem 225
Quadrupedes cursus, spumantiaque ora coercet,
“ Hei mihi !'’ conclamat; medioque in pectore fixus
Tela gerit, frenisque manu moriente remissis
In latus a dextro paulatim defluit armo.
Proximus, audito sonitu per inane pharetrae, 230
Frena dabat Sipylus ε veluti quum praescius imbris
Nube fugit visa, pendentiaque undique rector
Carbasa deducit, ne qua levis effluat aura,
Frena dabat: dantem non evitabile telum
Consequitur; summaque tremens cervice sagitta
Haesit, et extabat nudum de gutture ferrum. 236
Ille, ut erat pronus, per colla admissa jubasque
Volvitur; et calido tellurem sanguine foedat.
Phaedimus infelix, et aviti nominis heres

222. conscendunt in. equas vestibus
purpureis tectos. Confer viii. 33. Se-
culo tamen heroico exercitationes non
in equo, sed in curru instituebantur.
Funus, color. Moderarz' dicimus et
equum frenis, et ipsa frena. Eunu.
Ismenos, a fluvio Boeotiae. Cursus
quadrupedes poetica audacia, pro cur-
sum equi, ipsum equum. Certum iu
orbem, in palaestra equestri usitatum.
Vide ad xii. 468; Virgil. Georg. iii.
191 z Carpere mar gyrum incipiat,
gradibusque sonare Compositis.

229. Defluunt qui debilitati, animo
delinquentes, aut morientes decidunt.
Defiuere ab equis etiarn Livius, ii. 20.
Sic et (Izfiuuntfoliu, capilli.

231. Sipylus, a monte Sipylo. Pen-

dentz‘a, ex antennis suspensa. Vide ad
iii. 663. Sonitum audiebat, quia Apollo
cum clangore sagittarum in pharetra
incedit. Il. A. 45.

234. Nan evitabile, inevitabile, ut
versu 45. uon territa, interrita.

237. Per colla] Colla admissa non
videntur esse, in quibus frena laxata
et remissa pendent, sed colla equi ad-
missi, h.e. ad cursum incitati, quan-
quam tunc frena laxantur. Amor. ii.
16. 50: Per admissasjubas. Ut erat.
Vide ad ii. 272. Pronus, ut x. 652.
de currente, carcere pronus emicat.
Volci, de eo, qui praeceps cadit. Per,
juxta. Fadare, de sanguine fuso
passxm.

