DE OPERE METAMORPHOSEON. xxxi

curii ministerium et ornatum, Dianae choros et venationes,
Bacchi nomina, res gestas et sacra, Minervae in texendo
excellentiam, Latonae errores et vindictas, Cupidinis arma
et potentiam, Plutonis imperium in inferos, Proserpina>
fata, Neptunum, Protea ambiguum, canorum Tritona,
Musarum cantus, Telluris fructus, Tisiphones formam et
venenum, Isidis quoque AEgyptiacae pompam. Prodeunt
viri et heroes, quos antiquitas habuit celeberrimos, Deu-
calion, Chiron, AEsculapius, Cadmus cum suis, Tiresias,
Perseus, Jason, Theseus, Minos, Daedalus, Triptolemus,
Meleager, Hercules, Orpheus, Achilles, Ulysses, Pytha-
goras, AEneas, Romulus, Numa, quorum omnium res
plurimae et laudes aut brevius attinguntur, aut ingenii
flumine ornatae explicantur. Notantur, quae in animo
humano sunt, adfectus paternuS, maternus, fraternus, so-
rorius, amor castus, incestus, sceleratus, sui ipsius, libido
furens, plures doloris et luctus gradus, desperatio, in-
sania, ira, ulciscendi studium, invidia, crudelitas, impie-
tas, pietas, innocentia, simplicitas, hospitalitas, mollities,
fortitudo, tum pugnae et tumultus variorum adfectuum in
animo. Adde studia hominum, bella, praelia, venationes,
artes (textoriam, fatidicam, nauticam, piscatoriam, magi-
cam,) lusus, rixas, lotiones, nuptias, convivia, certamina,
item quae iis vel contingunt, vel accidunt, aut a natura
tributa sunt, diluvium, pestem, famem, somnum, somnia,
paupertatem, opum abundantiam, dilaniationem, discerp-
tionem membrorum, naufragium, mille mortis genera.
Partem adhuc rerum expositarum recensui. Accedunt
enim plurimarum rerum, quas et natura protulit, et poeta-
rum ingenia finxerunt, descriptioneS, sedis coelestis, regiae
Solis cum curru solari et equis, eoeli stelliferi, inferorum,

animantium, plantarum, montium, fluviorum, fontium, ven-

