DE OPERE METAMORPHOSEON. xxiii

rent, in quibus Boeus, cujus Ornithogonia id agebat, ut
aves omnes factas esse ex hominibus ostenderet ¹³.

Sed multo majus memorabiliusque opus molitus est
Ovidius. Is enim recte vidit, fabulis illis in se tenuibus,
magnam etiam partem ineptis atqueabsurdis, illecebras
esse conciliandas a poeseos ornamentis, a collectione ea-
rum, nisi omnium, certe plurimarum, in unum corpus, et a
laudibus Deorum heroumque interpositis. Id autem tanto
ingenio tantaque arte effecit, ut suavissime bonarum lite-
rarum studiosos ad metamorphoses cognoscendas invitet
teneatque3 quin adeo, ut, eo nomine audito, Ovidius sta-
tim, tanquam unus earum auctor, occurrat. Etenim, quod
primum est, innumeros hujus generis mythos, quot nemo
forte ante eum, undique decerptos collegit. Neque opera
ejus intra metamorphoseon, quae proprie sic dicuntur, li-
mites substitit, sed sive plenitudinis causa, sive cosmogo-
nias Graecorum respiciens, in primordio operis originem
mundi, creationem hominis, successionem aetatum, ortum
animantium ex limo, et libro extremo multa e Pythagorae
placitis adsumsit. Unde vero singula hauserit, quum tot
libri mythici, tot etiam artium monumenta, quae passim
ab eo expressa videntur, perierint, certo dicere non pos—
sumus. Itaque nec constat, utrum ipse aliquid in fabulis
novaverit addideritque, an Graecorum tantum vestigia
presserit. Conjiciunt nonnulli, fabulam de Pyramo et
Thisbe, tum alteram de Philemone et Baucide, utramque
longe suavissimam, atque etiam de Sidoniis Inus comi—
tibus appendiculam ab ipso esse fictam3 sed nulla ejus
conjecturae causa reddi potest probabilis. Hoc autem
videmus, nihil in hoc genere memorabile ab eo csse prae-

¹· Vide Mellmanni Comment. de causis et auctoribus narrationum de mutatis
formis.

