xxiv PRAEFATIO

termissum, et in tanta varietate, qua mythi erant traditi,
rationem ubique fere eam esse delectam, quae vel pluri-
mum ornatus admitteret, ut impetus Althaeae in filium, vel
decoro commendaretur, quo pertinet mutatio pueri in
stellionem, atque Cephali et Procridis fata, quibus turpia
nonnulla ab aliis erant admixta. Quam ego laudem non
contemnendam arbitror.

Tum artem admirari licet, qua foecundum poetae inge—
nium tot fabulas in unius corporis speciem conjunxit, ut
vere perpetuum carmen vocari posset. A creatione mundi
exorsus lectorem sensim, et cum maxima ejus voluptate,
deducit per omnium seculorum seriem ad sua tempora,
servata utcumque temporis ratione. Mille igitur modos
invenit, quibus ab alia fabula transiret ad aliam. Haec se
offert, quia similitudo ei quaedam cum superiore interce-
dit3 illa, quia ad eumdem hominem Deumve pertinet, aut
quia res in eadem terra gesta est. Mox hymni canuntur
metamorphoseon pleni, mox mulieres texunt argumenta
mythica. Nunc abest a gratulantibus aut condolentibus
unus, quem sua fata retinebant, quae sic non male referun-
tur3 nunc a facto propiore renarrant priora ii, qui rei
gestae interfuerant. Interdum sententiae interpositae ad
alia nos dueunt3 quam tamen frigidam et puerilem adsec-
tationem Quintil. Inst. iv· 1. 71. nominat, licet non neget
excusari Ovidium necessitate, hoc est lege, quam ipse sibi
praescripserit. Loco sententiae nonnunquam plura ex his-
toria repetuntur, quorum ope res dissimillimae junctae re-
periuntur, ut Herculis apotheosis et Galanthidis in mus-
telam mutatio. Raro nexus reperitur parum probabilis,
ut ii. 368. ubi Liguriae rex reginae AEthiopiae sanguine
junctus contra fidem traditum et viii. 548. in geogra-

phiam eo consilio peccatum est, dum Theseo Calydone

