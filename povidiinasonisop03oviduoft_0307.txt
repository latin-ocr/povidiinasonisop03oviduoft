METAMORPHOSEON LIB. IV. 297

Nulla dies a me, nec me diducat ab isto.'‘ 372
Vota suos habuere Deos ; nam mixta duorum
Corpora junguntur3 faciesque inducitur illis
Una: velut si quis conducta cortice ramos
Crescendo jungi, pariterque adolescere cernat.
Sic ubi complexu colerunt membra tenaci, 377
Nec duo sunt, et forma duplex, nec femina dici,
N ec puer ut possint; neutrumque, et utrumque
videntur.

Ergo ubi se liquidas, quo vir descenderat, undas
Semimarem fecisse videt, mollitaque in illis 381
Membra3 manus tendens, sed jam non voce virili,
Hermaphroditus ait3 ‘⁶ Nato date munera vestro,
Et pater, et genetrix, amborum nomen habenti:
Quisquis in hos fontes vir venerit, exeat inde 385
Semivir3 et tactis subito mollescat in undis.''
Motus uterque parenS, nati rata verba biformis
Fecit, et incerto fontem medicamine tinxit.

Finis erat dictis3 et adhuc Minyeia proles
Urget opus, spernitque Deum, festumque profanat:
Tympana quum subito non apparentia raucis 391

378. Nec duo sunt, etc.] Similis lu-
sus, iii. 352 3 sed et mox ver. 400 sqq.
Et forma, sed tamen forma. Tales
Hermaphroditos etiam artifices antiqui
expresserunt, ut Polycles, auctore
Plinio, xxxiv. 19 et 20. In iis digni-
tatem virilem venustatemque mulie-
brem miscere conabantur. Vide Win-
kelm. H. A. p. 37. Formam dupli-
cem illi effinxere mammis et virilibus,
reliquis autem membris ad mollitudi-
nem muliebrem. Possint—ridentur,-
nostri Regii, possit—videtur,- rectius
forsan, quia duo unum efficiunt.

388. Incerto, arcano. Vide ad li-
brum ii. 122.

389. Finis erat dictis, etc.] Poena,
quam passae sunt Minyeides. In ves-
pertiliones mutatae sunt. Apud An-
tonin. Bacchus, sumpta puellae for-
ma, Minyadas hortatur, ut debitos
Deo honores habeant, adversantibus ’
illis, in leonem, taurumque mutatus,
et aliis prodigiis se Deum ostendit.
Signa, quae hic jam commemorantur,
propria sunt Baccho. Cf. iii. 664 sqq.
Urget, lanificium. Non apparentum
quae Mineides mente captae sibi visae
sunt audire. Obstrepuere, strepitu
suo turbarunt tam opuS‚ quam sermo-
nes mulierum. De tibia hac vide ad
iii. 533.

