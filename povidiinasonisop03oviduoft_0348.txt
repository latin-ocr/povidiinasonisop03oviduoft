338 P. OVIDII NASONIS

Demere tentabat laevi quoque robora postis
Cinyphius Pelates: tentanti dextera fixa est
Cuspide Marmaridae Coruthi‚ lignoque cohaesit:
Haerenti latus hausit Abas3 nec corruit ille, 126
Sed retinente manum moriens e poste pependit.
Sternitur et Menaleus, Perseia castra sequutus,
Et Nasamoniaci Dorylas ditissimus agri;
Dives agri Dorylas, quo non possederat alter 130
Latius, aut totidem tollebat farris acervos.
Hujus in obliquo missum stetit inguine ferrum:
Letifer ille locus: quem postquam vulneris auctor
Singultantem animam, et versantem lumina vidit
Bactrius Halcyoneus, “ Hoc, quod preniis‚'' inquit,
“ habeto 135
De tot agris terrae :'’ corpusque exsangue reliquit.
Torquet in hunc hastam calido de vulnere raptam
Victor Abantiades: media quae nare recepta
Cervice exacta est, in partesque eminet ambas. 139

123. Demere] Cic. dixit convellere
repagula. Robora, repagula roborea.
Cinyps, pars Libyae cum flumine cog-
nomini. Marmaridae inter Aigyptum
et Cyrenen incolebant. Plin. v. 6.
Fi.1a est. Simile quid, xii. 331—387.
Hamire, confodere seu transigere la-
tus dixit jam Lucret. v. 1323. ex Ho-
merico, ἀφύσσειν. Schirachius meta-
phoram inde ductam putat, quod ex-
hauriatur sanguis. Melius haud dubie
Heynius ad Virg. AEneid. ii. 600.
quia hauriendo penetretur vase im-
misso et diffindatur aqua. Exempla
multa hujus locutionis e poetis et his-
toricis collegit Drakenb. ad Silium,
v. 524.

128. Castra sequutus, pugnans pro
Perseo. xii. 285: sit jbrtis castrorum
turba luorum. Nasamones, Cyrenen
incolebant. Plinius, v. 5. ubi et de

fertilitate agri Cyrenaici. Et omnino
Africa πυροφόρος. In nummis curn
spicis et cornu Copiae cernitur. Ibi
Romani immensas possessiones habe-
bant. Ditissimus agri etiam AEneid.
x. 563. Latius, latiores agros. Tolle-
bat. Tolli eleganter dicuntur quae ex
agris redeunt et colliguntur. Sic et
Fast. iv. 560.

134. Singultare, cum singultu seu
motibus convulsivis exhalare. AEn.
ix. 333. truncus sunguine singultans;
415. longis singultibus ilia pulsat.

1:38. Abantiades, Persem, Abantis
pronepos. Acrisius enim Danaes pa-
ter erat, filius Abantis.

139. ln partesque eminet ambas]
Διαμπερὲς tale telum ab Homero vo-
catur. Libram. Vide ad iii. 311.
Libratione ina, vis maxima addeba-
tur telis; itaque et AEn. ix. 418. li-

