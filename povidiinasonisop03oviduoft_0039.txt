DE OPERE METAMORPHOSEON. xxix

euntibus leguntur, quas primum singulas ostendit, deinde
omnes communi metamorphosi complectitur. Quae paulo
ante de saxis dixi, ea et de aqua valent, Sed in hujus

quoque uniformem naturam mutationes suaviter narrat.

Cyane, v. 428 :

Quarum fuerat magnum modo numen, in illas
Extenuatur aquas: molliri membra videres,
Ossa pati flexus, ungues posuisse rigorem:
Primaque de tota tenuissima quaeque liquescunt,
Caerulei crines, digitique, et crura, pedesque 3
Nam brevis in gelidas membris exilibus undas
Transitus est: post haec tergumque, humerique, latusque,
Pectoraque in tenues abeunt evanida rivos.
Denique pro vivo vitiatas sanguine venas
Lympha subit, restatque nihil, quod prendere possis.

Tolle verba Nam brevis—Transitus est, quibus minime
opus erat, etreliqua praeclare se habent. Rursus, v. 632.
Arethusa de se:

Occupat obsessos sudor mihi frigidus artus,
Caeruleaeque cadunt toto de corpore guttae 3
Quaque pedem movi, manat locus, eque capillis
Ros cadit.

Interdum nonnulla fiunt inter mutationem, aut proferun-
tur ab iis, quos fatum illud opprimit, ut iv. 575 sqq. dum
Cadmus et Harmonia serpentes fiunt3 et ix. 355, Dryope
arbor. Sunt etiam fabulae, in quibus transitus ipse paucis
memoratur, sed descriptionis loco comparatio additur. Id
quale sit, ex ix. &zm-25, et 266, intelligitur:

thue novus serpenS‚ posita cum pelle senecta,
Luxuriare solet, squamaque virere recenti ,-
Sic ubi mortales Tirynthius exuit artus,

Parte sui meliore viget, majorque videri
Coepit, et augusta fieri gravitate verendus.

