432 P. OVIDII NASONIS

Deteriora sequor: quid in hospite, regia virgo,
Ureris'? et thalamos alieni concipis orbis? [an ille
Haec quoque terra potest, quod ames, dare: vivat,
Occidat, in Dis est3 vivat tamen; idque precari,
Vel sine amore licet3 quid enim commisit Iason?
Quam, nisi crudelem, non tangat Iasonis aetas, 26
Et genus, et virtus? quam non, ut caetera desint,
Forma movere potest? certe mea pectora movit.
At, nisi opem tulero, taurorum afflabitur ore3
Concurretque suae segeti, tellure creatis 30
Hostibus ε aut avido dabitur fera praeda draconi.
Hoc ego si patiar, tum me de tigride natam,

Tum ferrum et scopulos gestare in corde fatebor.
Cur non et specto pereuntem? oculosque videndo
Conscelero? cur non tauros exhortor in illum, 35

22. Uri in aliquo, ut in aliquo ar-
dere, aestuam, capi. concipis, scilicet,
animo, cupis et speras· Amat Noster
haec vocabula, in Dis, in potestate
Deorum, pendet a Diis; Heroid. xx.
44. Exitus in Dis est. Demosth. Cor.
p. 292. Ἐν γὰρ τῷ Θεῷ τὸ τούτου
τέλος ἦν, οὐκ ἐν ἐμοί.

27. Ut coetera desint, etc.] Sic in
libro V. 527: ut desint caetera, quan-
tum est Esse Jovis fratrem. Fortem,
formosum ac nobilem Jasonem vocat
Hyginus, fabula 25. De Forma vide
Schol. Pindari, ad Pyth. Od. v. 6:
’ότι δὲ εὐπρεπὴς ἦν ὁ Ἰάσων, δῆλον
ἐκ τοῦ καὶ τὴν Ἡραν αὐτῷ’ ἐπιμανῆ-
ναι. Heroid. xii. ll. ei tribuuntur
flavi capilli, decor et gratia linguae.
Et multa de illa forma apud Veteres.

30. Concurrere ponitur de conflictu
praelii. Praeda, qui objiciuntur vel
vivi, vel mortui feris devorandi. Ita
jam Homerus, Il. Α. 4. αὐτοὺς δ’
ἑλώρια τεῦχε κύνεσσιν. Ferrum et
scopulos in corde, confer ix. 612. Cru-

delissimo et durissimo pectore, χάλ-
κεοκάρδιος, essem. Euripides, Med.
1279. ὥστ’ ἄρ’ ἦσθα πέτρος ἢ σίδαρος ;
AEschyl. Prom. 242. σιδηρόφρων κάκ
πέτρας είργασμένος; Noster iii. Trist.
xi. 3: Natus es e scopulis, nutritus
lacteferino‚ Et dicam silices corpus ha-
bere tuum.

35. Oculos conscelerat, qui facinus
aliquod libenter spectat. Sic scelerare
marrus apud Virgilium, AEn. iii. 42. et
conscelera-re aures apud Livium, xl. 8.
Exhortor. Sic hortari canes, x. 536.
Terrigenas, e terra natos. Insopitum,
pervigilem : Euripides, Med. 481.
ἄϋπνον. Draconem, qui multis volu-
minibus servabat aureum vellus. Di
meliora, abominandi et avertendi for-
mula. Brisson. Form. i. p. 94. Ad-
ditur hoc loco velint, quod plerumque
reticetur. Prodamne5 nempe respon-
sum erat AEetae‚ eum regnaturum,
quamdiu vellus aureum teneat. Qui-
dam Perdamne, quud sane melius op-
ponitur τῷ servabitur.

