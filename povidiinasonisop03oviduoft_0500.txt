490 Ρ. OVIDII NASONIS

Et dolet infelix veluti de pellice vera. 831
Saepe tamen dubitat3 speratque miserrima falli;
Indicioque fidem negat; et, nisi viderit ipsa,
Damnatura sui non est delicta mariti.

Postera depulerant Aurorae lumina noctem;
Egredior, silvasque peto: victorque per herbas, 836
“ Aura veni,⁷’ dixi, “ nostroque medere labori :''
Et subito gemitus inter mea verba videbar
Nescio quos audisse: “ veni, tamen, optima,’' dixi.
Fronde levem rursus strepitum faciente caduca, 840
Sum ratus esse feram, telumque volatile misi.
Procris erat3 medioque tenens in pectore vulnus,
“ Hei mihi!'' conclamat: vox est ubi cognita fidae
Conjugis‚ ad vocem praeceps amensque cucurri.
Semanimem, et sparsas foedantem sanguine vestes,
Et sua, me miserum! de vulnere dona trahentem
Invenio; corpusque meo mihi carius, ulnis 847
Sontibus attollo: scissaque a pectore veste
Vulnera saeva ligo; conorque inhibere cruorem:
Neu me morte sua sceleratum deserat, oro, 850
Viribus illa carenS‚ et jam moribunda, coegit
Haec se pauca loqui: “ Per nostri foedera lecti,

832. Spei-atquefalli.] Monet Hein-
sius spemm, ut ἐλπίζειν, etiam in
malam rem dici. Ar hoc loco bono
sensu; bona enim res est, in re mala
salli. Delicta mariti, maritum tan-
quam delicti reum.

836. Victor, idem quod versu 808.
quum satiata, etc. I'ictar5 voti com-
pos, satiatus caede serarum. Labor,
aestus.

840. Caduca, quae deciderat: vide
ad ix. 650. Secundum Pherecydem
Procris irruit in Cephalum, qui illo
impetu perterrefactus cam interficit.

Apud Hyginum, ubi nihil de aura,
Procris timens Auroram mane se-
quuta man'tum, ut eum observaret,
inter virgulta delituit. Auctore Apol-
lodoro, una it venatum; erat enim
Θηρευτικὴ.

842. Vulnus, telum vulnificum, ix.
126. Sine causa Burmanuo, ex Vos-
siano, placet in gimurej'errum.

845. Foedare de sanguine, iii. 523;
quem locum adi, et exemplum ibi
citatum. Scindebat suam ipsius ves-
tem, ut ligamenta vulneris haberet.

852. Foedenz lecti, ut versu 709.

