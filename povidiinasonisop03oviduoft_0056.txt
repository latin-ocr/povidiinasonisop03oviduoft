xlvi PRAEFATIO

vicem, quam ab Ovidianis. Alius color iis est, quae, iii.
582-691, Acoetes3 alius, quae, v. 577-64·l‚ Arethusa de se3
alius, quae AEaeus, vii. 518-660, de peste et Myrmidonum
suorum origine; alius denique, quae Cephalus, vii. 690-862,
de Procride sua, referunt. In prima nautam de rebus suis
garrientem et causa sua fidentem audire tibi videris; ideo-
que et ignoscimus facile poetae, quod Penthea furibundum
longis illis ambagibus aures praebentem finxit. Altera
simplicitate est conspicua. In ultima adfectus tenerrimus
narrantem ab initio usque ad finem deducit, studiumque
venandi interlucet. Narrationibus interpositae sunt loco-
rum, hominum rerumque descriptiones, quae multitudine,
varietate et praestantia sua non exiguam operis partem
efficiunt. Quocumque oculos circumtuleris, descriptiones
tibi occurrent sive imagines, quae te advertent et tene-
bunt. Phantasiam poetae in iis enitere jam supra monui,
sed et judicium ejus in deligendis partibus, ex quibus
imagines compositae, atque vim poeticam in iis exornandis
admirari licet. In regia Solis, ii. 525-30, non aurum rur-
sus nobis et pyropum ostendit, sed, ut personas, Diem,
Mensem, Annum, Secula, Horas, Ver, AEstatem, Autum-
num, Hiemem. Alas Daedali, viii. 189, ostendit nobis
suavi similitudine interposita: Sic rustica quondam Fistula
disparibus paulatim surgit (wenis. De apro Calydonio,
viii. ese-97, tum 338-40, nil memorat, nisi quod ad con-
silium pertinet3 hoc est, quod declarat, quam horrenda
fucrit bellua, quantum damnum attulerit agris, et quot ju-
venum concursu opus fuerit ad eam debellandam. Sed,
ut jam dixi, totum carmen ejusmodi luminibus distinctum
est, neque adeo est, quod plura jam recenseam.

‚Etiam in adfectibus mentis humanae, tam motibus tene-

